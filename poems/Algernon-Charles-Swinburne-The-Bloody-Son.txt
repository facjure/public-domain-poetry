---
author: Algernon Charles Swinburne 
title: The Bloody Son
---

(FINNISH.)


�O where have ye been the morn sae late,
My merry son, come tell me hither?
O where have ye been the morn sae late?
And I wot I hae but anither.�
�By the water-gate, by the water-gate,
O dear mither.�

�And whatten kin� o� wark had ye there to make,
My merry son, come tell me hither?
And whatten kin� o� wark had ye there to make?
And I wot I hae but anither.�
�I watered my steeds with water frae the lake,
O dear mither.�

�Why is your coat sae fouled the day,
My merry son, come tell me hither?
Why is your coat sae fouled the day?
And I wot I hae but anither.�
�The steeds were stamping sair by the weary banks of clay,
O dear mither.�

�And where gat ye thae sleeves of red,
My merry son, come tell me hither?
And where gat ye thae sleeves of red?
And I wot I hae but anither.�
�I have slain my ae brither by the weary water-head,
O dear mither.�

�And where will ye gang to mak your mend,
My merry son, come tell me hither?
And where will ye gang to mak your mend?
And I wot I hae not anither.�
�The warldis way, to the warldis end,
O dear mither.�

�And what will ye leave your father dear,
My merry son, come tell me hither?
And what will ye leave your father dear?
And I wot I hae not anither.�
�The wood to fell and the logs to bear,
For he�ll never see my body mair,
O dear mither.�

�And what will ye leave your mither dear,
My merry son, come tell me hither?
And what will ye leave your mither dear?
And I wot I hae not anither.�
�The wool to card and the wool to wear,
For ye�ll never see my body mair,
O dear mither.�

�And what will ye leave for your wife to take,
My merry son, come tell me hither?
And what will ye leave for your wife to take?
And I wot I hae not anither.�
�A goodly gown and a fair new make,
For she�ll do nae mair for my body�s sake,
O dear mither.�

�And what will ye leave your young son fair,
My merry son, come tell me hither?
And what will ye leave your young son fair?
And I wot ye hae not anither.�
�A twiggen school-rod for his body to bear,
Though it garred him greet he�ll get nae mair,
O dear mither.�

�And what will ye leave your little daughter sweet,
My merry son, come tell me hither?
And what will ye leave your little daughter sweet?
And I wot ye hae not anither.�
�Wild mulberries for her mouth to eat,
She�ll get nae mair though it garred her greet,
O dear mither.�

�And when will ye come back frae roamin�,
My merry son, come tell me hither?
And when will ye come back frae roamin�?
And I wot I hae not anither.�
�When the sunrise out of the north is comen,
O dear mither.�

�When shall the sunrise on the north side be,
My merry son, come tell me hither?
When shall the sunrise on the north side be?
And I wot I hae not anither.�
�When chuckie-stanes shall swim in the sea,
O dear mither.�

�When shall stanes in the sea swim,
My merry son, come tell me hither?
When shall stanes in the sea swim?
And I wot I hae not anither.�
�When birdies� feathers are as lead therein,
O dear mither.�

�When shall feathers be as lead,
My merry son, come tell me hither?
When shall feathers be as lead?
And I wot I hae not anither.�
�When God shall judge between the quick and dead,
O dear mither.�
